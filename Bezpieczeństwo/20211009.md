---
date: 09.10.2021
title: Wprowadzenie
---

# Wprowadzenie

## Podstawowe pojęcia

- Kryptologia - nauka ukrywania wiadomości
- Poddziały:
  - Kryptografia - bezpieczeństwo danych
  - Kryptoanaliza - łamanie szyfrów
  - Steganografia - ukrywanie wysłanej wiadomości (ukrywanie tego, że jakaś wiadomość została w ogóle wysłana, np. znaki wodne)
  - Kleptografia - wykradanie poufnych danych

## Podstawowe oznaczenia

- Wiadomość $M$ _(ang. message)_ (lub $P$ - _ang. plaintext_) - tekst do zaszyfrowania
- Szyfrogram $C$ _(ang. ciphertext)_ - zapis wiadomości $M$ w postaci zaszyfrowanej
- Klucz $K$ _(ang. key)_ - parametr działania przekształcenia szyfrującego/deszyfrującego
- Funkcja $E_x(M)$ - funkcja szyfrująca ($x$ to klucz symetryczny lub asymetryczny klucz szyfrujący)
- Funkcja $D_x(p)$ - funkcja deszyfrująca ($x$ to klucz symetryczny lub asymetryczny klucz deszyfrujący)

Dla poprawnego działania szyfru symetrycznego wymagamy, by funkcje E i D spełniały warunek: $D_K(E_K(M)) = M$

Kryptografia asymetryczna wykorzystuje 2 klucze: jeden do szyfrowania, drugi do deszyfrowania. $D_Kd(E_Ke(M)) = M$, gdzie $Kd$ to klucz deszyfrujący, a $Ke$ to klucz szyfrujący.

Deszyfrowanie złym kluczem nie może zdradzać żadnych informacji o tekście $M$.

Szyfrogram $C$ powinien wyglądać jak losowy ciąg bitów, niezależnie od szyfrowanej wiadomości $M$.

**Efekt lawinowy** - zmiana jednego bitu $M$ powinna drastycznie zmienić bity szyfrogramu $C$ Podobnie, zmiana bitu klucza $K$ podczas odszyfrowywania powinna zmieniać drastycznie $M$.

Poznanie nawet dużej części klucza nie ujawnia żadnych fragmentów tekstu $M$.

Pozostaje tylko _atak brutalny_, gdzie przegląda się wszystkie możliwe kommbinacje pozostałych bitów klucza $K$.
